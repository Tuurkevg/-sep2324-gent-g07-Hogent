# Offerte

## Inleiding

In de eerste opdracht is het de bedoeling dat jullie een offerte gaan opstellen waarbij de nodige netwerk- en serverapparatuur zal moeten aangekocht worden in combinatie met dienstverlening.

## Opdracht

De bedrijfsnaam en -logo beslissen jullie zelf.

De vestiging zal vermoedelijk uitgroeien tot een 100-tal werknemers.
Zorg ervoor dat de diensten uit de basisopdracht aangeboden kunnen worden door middel van de gepaste apparatuur. Vanwege de vertrouwelijkheid van de data in deze vestiging, mag er geen gebruik gemaakt worden van de cloud. Daarom een in-house datacenter opgezet. Stel hiervoor een offerte op waarbij een prijs bepaald wordt voor de totale installatie en configuratie van al het materieel. Je mag ervan uit gaan dat alles (elektriciteit, HVAC, ...) in de muren aanwezig is qua aansluitingen. De rest (internet, racks, kabels, abonnementen en andere extra benodigdheden, ...) moeten jullie wel voorzien.

Ten slotte geef je een presentatie waarbij je kort je offerte en installatieplan toelicht en de gemaakte keuzes verklaart. De presentatie mag maximum 10 min. duren, en wordt gevolgd door 10 min. verdediging waarbij er vragen over de opstelling en offerte worden gesteld. Zorg ervoor dat iedereen van de groep van de gehele opstelling en offerte op de hoogte is: aan elke student kunnen er vragen gesteld worden.

## Evaluatie

Tijdens het evaluatiemoment worden onderstaande doelstellingen per niveau getoetst waarbij je een op voorgaand niveau alle doelstellingen moet behaald hebben om verder te gaan.

### Minimal Viable Product (MVP)

- [ ] Er is een offerte aanwezig, inclusief raming apparatuur, uren, abonnementen, support, ... .
- [ ] Er is een installatieplan aanwezig met plaatsing van apparatuur. Zorg voor een duidelijk en overzichtelijk schema.
- [ ] De groep heeft zijn offerte en installatieplan verdedigd aan de hand van een presentatie.

### Advanced

Volgende doelstellingen worden enkel geëvalueerd indien alle voorgaande doelstellingen van MVP zijn bereikt.

- [ ] De offerte is compleet en wordt als concurrentieel beoordeeld.
- [ ] Het installatieplan en schema is weldoordacht. Redundantie werd voldoende in overweging genomen.
- [ ] De presentatie was wervend en overtuigend.

### Expert

Volgende doelstellingen worden enkel geëvalueerd indien alle voorgaande doelstellingen van MVP en Advanced zijn bereikt.

- [ ] Zowel de presentatie als de offerte voldoen aan professionele bedrijfsstandaarden.
